# -*- mode: mandoku-view; -*-
#+TITLE: 武功縣志
#+DATE: 2015-08-24 22:40:00.799678
#+PROPERTY: ID KR2k0030
#+PROPERTY: BASEEDITION WYG    
#+PROPERTY: JUAN 提要
<pb:KR2k0030_WYG_000-1a>¶
欽定四庫全書　　　　　　史部十一¶
　武功縣志　　　　　　　地理𩔖三(都㑹郡縣之/屬)¶
　　提要¶
　　　　(臣/)等謹案武功縣志三卷明康海撰海字徳¶
　　　　涵武功人宏治壬戌進士第一授翰林院修¶
　　　　撰以救李夢陽事坐劉瑾黨削籍明史文苑¶
　　　　𫝊附見李夢陽𫝊中是志僅七篇曰地理曰¶
　　　　建置曰祠祀曰田賦曰官師曰人物曰選舉¶
<pb:KR2k0030_WYG_000-1b>¶
　　　　凡山川城郭古蹟宅墓皆括于地理官署學¶
　　　　校津梁市集則歸于建置祠廟寺觀則總以¶
　　　　祠祀戸口物産則附于田賦藝文則用吳郡¶
　　　　志例散附各條之下以除冗濫官師則善惡¶
　　　　並著以寓勸懲王士禎謂其文簡事核訓詞¶
　　　　爾雅石邦教稱其義昭勸鑒尤嚴而公鄉國¶
　　　　之史莫良于此非溢美也志刻于正徳己夘¶
　　　　萬歴間再經刋行旋復散佚乾隆二十六年¶
<pb:KR2k0030_WYG_000-2a>¶
　　　　武功知縣瑪星阿得抄本于孫景烈因為重¶
　　　　刋其圈㸃細評皆出景烈之手頗嫌疣贅又¶
　　　　王士禎稱武功志載璇璣圖而此本無之考¶
　　　　海孫吕賜嘗刻璇璣圖讀前有題識云余錄¶
　　　　先太史縣志真本悉依原編惟蘇氏詩未錄¶
　　　　非敢輕有變置故附數語錄本之末述先太¶
　　　　史之意冀来者之鑒余志也然則此本乃吕¶
　　　　賜所刋除矣明人好改古書乃至祖宗著作¶
<pb:KR2k0030_WYG_000-2b>¶
　　　　子孫亦必變亂之惟庸故妄斯之謂歟乾隆¶
　　　　四十三年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR2k0030_WYG_000-3a>¶
武功縣志原序¶
予嘗兩至武功涉漆釣湋陟雍丘逰鳳麓渡渭而尋太¶
白終南之竒北顧九&KR0580;諸山則見碧流襟帶翠巘揖讓¶
珍木蔚薈灝光組繡風氣翕乎四來龍虎儼而交應未¶
嘗不臨景命筆而羡斯地之勝也及予訪后稷之墟覽¶
唐太宗之舊問蘓子卿之𦙍叅張横渠之象誦康尚書¶
之勛然後知斯地之效而對客談山言未或忘之夫美¶
稼不發墝埆修松不挺培塿斯已然矣若乃楨高而築¶
<pb:KR2k0030_WYG_000-3b>¶
堵不繼表正而式影弗端則求諸嗣有政敎者焉夫后¶
稷政之祖横渠教之宗官無后稷之心者皆忍夫師無¶
横渠之志者皆貨客如仁義之有托即政教之咸興繄¶
兹人物有不恒茂者乎雖然政不必皆官識法者即可¶
立教不必皆師見道者即可端故王烈之政亦行太原¶
綿駒之歌能教齊右武功之志凡以憂夫此也志七篇¶
地理約而不漏建置則而有據祠祀先今而後古官師¶
直書而勸戒自形人物之志浩乎其無窮也君子于是¶
<pb:KR2k0030_WYG_000-4a>¶
乎思古于是乎徵今于是乎開來其志已勤矣選舉崇¶
義而黜利葢志之良者也學者觀其志目亦思過半矣¶
是志也撰之者吾友康子徳涵刻之者邑侯西蜀馮玉仲則斯¶
政教也為有歸矣正徳己卯冬十一月甲寅涇野吕柟¶
書¶
武功康子作志七篇以記載武功之故緒理要會葢燦¶
然明備矣至其覈事顯義用昭勸鑒有可述焉夫先王¶
之政紀其山川辨其疆域程其土宜稽其俗尚肆其采¶
<pb:KR2k0030_WYG_000-4b>¶
物以謹封守而察時變故書序九丘詩陳列國採風者¶
具其美惡董事者正其得失務在因道財化追俗為制¶
以施于久逺已爾夫天下之勢其所由來亡不有漸茍¶
非早見而力救之則其勢莫可回而患成循約而治厚¶
生而安其始未嘗弗一致迨于風尚澆淺而徳實靡波¶
其治不可長也户口繁增而生利蹙薄其安不可久也¶
可以弗愼其漸哉余覧康子之書其地畝則由狹而廣¶
户口則由寡而衆賦役則由省而興財費則由約而靡¶
<pb:KR2k0030_WYG_000-5a>¶
其産業則由富而貧地利則由饒而減民性則由强而¶
弱風俗則由厚而漓吏治則由良而奸人才則由實而¶
虛文教則由振而委亡弗降本流末廢正趨弊者矣嗟¶
乎豈獨一邑然哉由此可以例諸四方矣正徳十四年¶
己卯冬十二月五日大復山人汝南何景明撰并書¶
